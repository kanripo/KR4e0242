# -*- mode: mandoku-view; -*-
#+TITLE: 申忠愍詩集
#+DATE: 2015-08-25 00:27:30.942250
#+PROPERTY: ID KR4e0242
#+PROPERTY: BASEEDITION WYG    
#+PROPERTY: JUAN 卷五
<pb:KR4e0242_WYG_005-1a>¶
欽定四庫全書¶
　申忠愍詩集巻五¶
　　　　　　　　　　　　明　申佳允　撰¶
　五言絶句¶
　　秋江晚唱(用解大紳韻/)¶
江頭欸乃聲驚散寒雲影漁竿掛夕陽月照芙蓉冷¶
　　訪友不遇¶
㕓市厭煩囂偶來幽寂處水流半掩扉坐久却忘去¶
<pb:KR4e0242_WYG_005-1b>¶
　　秋日有懷¶
秋水連天際鶩飛帶晩霞景中人不見惆悵咏蒹葭¶
　　其二¶
室邇寧分水人遐似隔山蒼苔餘蔓草誰與叩柴關¶
　　秋興集古¶
秋色正瀟灑髙齋聞雁來我心𣺌無際隨意坐莓苔¶
　　其二¶
明月髙秋逈徘徊祗自知凉風吹夜雨摇蕩菊花期¶
<pb:KR4e0242_WYG_005-2a>¶
　　其三¶
日暮秋風起遥聞横笛音憑髙何限意蕭瑟動寒林¶
　　其四¶
升髙臨四野秋色老梧桐索莫竟何事清川思不窮¶
　　其五¶
白露沾人袂秋風落日斜憂來誰共語爛醉是生涯¶
　　其六¶
野樹蒼煙斷人閒月影清山空松子落淅瀝度秋聲¶
<pb:KR4e0242_WYG_005-2b>¶
　　其七¶
寂寞書齋裡蕭蕭送雁羣彈琴復長嘯情發為知音¶
　　其八¶
天際秋雲薄牀前明月光無由一化羽廻立白蒼蒼¶
　　古意¶
纖纎㺯玉盆月掛垂楊樹盆中影似郎幾囘捉不住¶
　　其二¶
郎去幾時還抛奴情忒寡呪郎鸚鵡嗔頻呌哥哥打¶
<pb:KR4e0242_WYG_005-3a>¶
　　題畫¶
獨伴奚奴行為予拖竹杖雲深遊興闌扶爾青山上¶
　　其二¶
兀坐不張琴仰看山色𣺌其中音自㣲塵世知者少¶
　　生子廻文¶
明月映&KR0707;桑鳳麟鍾氣香擎杯喜夜永熳爛啟禎祥¶
　六言絶句¶
　　閨情¶
<pb:KR4e0242_WYG_005-3b>¶
門前緑柳飛絮簾外紅桃落花寂寞不知因甚顰睂悄¶
對牕紗¶
　　晝寢(辛未都門/)¶
三春未了途債千里忽縈客心午榻一牀蝶夢蓮灣兩¶
部蛙吟¶
　　其二¶
馬蹄周廻曲巷客屐踏碎庭陰拂簟聊消暑氣敲氷暫¶
滌塵襟¶
<pb:KR4e0242_WYG_005-4a>¶
　　其三¶
汲水呼奴煮茗下簾任我抛書莫愁迎賓倒屣百官薄¶
暮齋居¶
　　其四¶
奔走以勞而倦棲遲惟静則清閒牕再尋午夢奚奴莫¶
下棊聲¶
　¶
　¶
<pb:KR4e0242_WYG_005-4b>¶
　¶
　¶
　¶
　¶
　¶
　¶
　¶
　申忠愍詩集巻五¶
