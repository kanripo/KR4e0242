# -*- mode: mandoku-view; -*-
#+TITLE: 申忠愍詩集
#+DATE: 2015-08-25 00:27:30.888956
#+PROPERTY: ID KR4e0242
#+PROPERTY: BASEEDITION WYG    
#+PROPERTY: JUAN 卷二
<pb:KR4e0242_WYG_002-1a>¶
欽定四庫全書¶
　申忠愍詩集巻二¶
　　　　　　　　　　　　明　申佳允　撰¶
　七言古詩¶
　　冉子祠¶
煙火寥寥𤓰井村秋風落日伯牛墳巋然老樹碑陰矗¶
嵐影波光拂壠雲仰止斯人名不腐科懸德行書懸譜¶
平原賓客氣如虹沙草榛蕪何處土半世車塵厯落中¶
<pb:KR4e0242_WYG_002-1b>¶
九京贏得鄆侯封一抔伏臘驚樵牧靈雨春滋卉木穠¶
傳浴溫泉事恍忽石青篆碧探殘碣聞風興起古今情¶
何問衣冠何問骨¶
　　楊椒山先生祠¶
十載公車過上谷成仁祠下霜風肅拜像擬招忠愍魂¶
拂碑欲食分宜肉父子閣老燄薫天滿朝那復羞奴顔¶
十罪五奸鳴仗馬誅兇一䟽日星懸天地昏霾神鬼泣¶
浩氣丹心血化碧含笑龍逢地下遊英靈縹緲直聲奕¶
<pb:KR4e0242_WYG_002-2a>¶
吁嗟乎蜃市氷山頃刻形蘋蘩俎豆千秋榮分宜當日¶
心已死忠愍今日氣猶生¶
　　寄祝楊春臺同年¶
吾郡同年十七人惟君與我情更親地分百里雖懸隔¶
夣寐周旋笑語頻一日君來謁太守留連蕭寺三更酒¶
約予共作清源遊雞黍相邀不置口長至纔過踐素盟¶
奚囊驢背到甘陵欵扉倒屣歡迎入下榻挑燈意氣横¶
暢飲髙歌幾日夜忽聞兵逼遵陽下匆匆分袂整歸鞭¶
<pb:KR4e0242_WYG_002-2b>¶
半擾離憂半恐怕冬盡都門報解圍春光倐忽柳花飛¶
小牕偶坐翻年譜二月知君誕降時不謂同年爾我獨¶
同年同月伊為熟只兹明媚仲春天廿九為予君廿六¶
選箑題詩代舉觴維祺首為祝髙堂蘭芽蚤接瓊林瑞¶
棣蕚平分桂樹香大物明年知唾手南宮奮發仍黄耉¶
同飛願得附青雲予亦因之而不朽¶
　　登刻鳳樓懷李小有¶
仙李當年寓此樓下樓倐忽已三秋每于碁罷閒登眺¶
<pb:KR4e0242_WYG_002-3a>¶
搔首渾如天際頭刻鳳主人曽到魯邸逢小有話離苦¶
重來樓上問何期日選十三月選五五月明朝恰十三¶
計程三日至清源先期不見飛鴻信予懷𣺌𣺌默無言¶
安得翩然蚤握手樓頭十日留小有如雲樓下訂前盟¶
一曲長歌百斗酒¶
　　將進酒¶
君不見健兒騎馬㨗追風縱横十萬屯盧龍又不見漁¶
陽將領燕姬妾骷髏半帶豺狼血洺干還是太平春咲¶
<pb:KR4e0242_WYG_002-3b>¶
爾何為愁不輟寛解胃腸惟醉眠羞澀囊中探數錢且¶
酌且歌且自舞醉來白眼欲問天髙陽徒麯秀才呼我¶
共追陪秉燭熬長夜狂呼大呌聲如雷百斗頹然復一¶
斛星淡蟲飛晨光開卧倒如泥醉欲死強起顧酒心不¶
灰一日餘生一日醉酩酊傲殺醒眼輩不必玉薤并羅¶
浮濁者澆臍清沁肺一片月十里荷携壺處處醉顔酡¶
那問人世有干戈¶
　　太康令魏于野殉城烈烈吊以詩¶
<pb:KR4e0242_WYG_002-4a>¶
秋風獵獵葵丘道衰草枯林吹野燒令君躑躅女墻低¶
煙火陰陰照寒嶠黄沙慘澹太康城賊騎環圍萬堞平¶
羅掘雀鼠紅㷔起令君血淚裂雙睛戌樓霹靂天鬼怒¶
睢陽平原君其伍青史白虹刀㦸横千家髑髏泣酸雨¶
滄桑易位陵谷翻精靈不死鬚眉尊憶君道左綈袍語¶
短歌凄咽擬招魂¶
　¶
　¶
<pb:KR4e0242_WYG_002-4b>¶
　¶
　¶
　¶
　¶
　¶
　¶
　¶
　申忠愍詩集巻二¶
